אהלן!

מגניב לדבר על יצרתיות בכללי, מה זה, למה זה עוזר בחיים ולמה זה עוזר בתפקיד. ואז להגיע לחלק המעניין - החידות! ייאי איזה כיף (:

להלן הסבר של כל מה שקורה בכל אחת מהשקופיות:
1. יש לכם עוגה וסכין, אתם צריכים לחתוך אותה לשמונה חלקים שווים עם שלושה חיתוכים.
2. אותו דבר =)
3. צריך להזיז גפרור אחד כדי שהשוויון יתקיים (שימו לב - לשים גפרור על ה - "=" לא תופס כי אז זה אי-שוויון, צריך שהשוויון יתקיים).
5. צריך להוסיף קו כדי שהשוויון יתקיים.
7. צריך להזיז שני גפרורים כדי שהשק יהיה מחוץ למריצה אבל עדיין תהיה מריצה (כלומר לשמור על הצורה).
8. יש שם 15 גפרורים, צריך להוציא 6 כדי שיישאר עשר ("עשר").
9. יש אגם, ובאמצע שלו אי. על האי ולחוף האגם יש עצים. יש לך חבל ארוך כאוות נפשך, אבל את/ה לא מספיק חזק/ה כדי לזרוק אותי לאי. איך מגיעים לאי? קושרים צד אחד לעץ שעל החוף, מחזיקים את הקצה השני ומקיפים את האגם. אז החבל מתלפף גם סביב העץ שבמרכז האי, אפשר לקשור שוב לעץ שעל החוף, להדק ולעבור :)
10. יש 9 מטבעות. צריך להעביר 5 קווים ישרים כך שכולם יעברו דרך כל המטבעות, בלי להרים את העט מהדף. בהתחלה יש חניכים מתחכמים, שאומרים "היייייי אני מכיר דרך עם ארבעה קוים!" (אתם בטח גם מכירים) - תגידו להם סבבה. אחרי שהם מצליחים עם 5, תבקשו עם 4 - יהיו כמה שיקפצו. תגידו להם יפה מאוד, ואז תבקשו עם 3 - הם יסתכלו עליכם בשוק (או שלא). ההבדל בין החידה שהם מכירים לזאת, הוא שהם כנראה מכירים חידה עם 9 נקודות - כאן יש מטבעות. הקו לא חייב לעבור במרכז המטבע, ואז אנחנו יכולים עם 3 קווים ;)
12. המטרה ברורה - לחשב כמה שיותר מהר את סכום המספרים מ - 1 עד 100. שיטה מוכרת, סיפור נחמד על זה - אומרים שהראשון שחשב על זה היה גאוס, מתימטיקאי מאוד גדול ("נסיך המתימטיקאים"). הסיפור הוא שבבי"ס היסודי, באחד משיעורי החשבון המורה רצה להיפטר מהכיתה לשעה, אז הוא נתן להם לחשב את הסכום הזה. מספרים שגאוס חשב על השיטה וצעק את התשובה עוד לפני שהמורה יצא מהכיתה. איזה גבר!
13. זאת הולכת להישמע כמו בעיית תנועה, אל תדאגו זאת לא. יש שתי ערים, א' ב', שהמרחק ביניהן 100 ק"מ. מכונית יוצאת במהירות 50 קמ"ש מעיר א' לעיר ב', וזבוב יוצא במהירות 200 קמ"ש מעיר ב' לעיר א'. כל פעם שהזבוב מגיע למכונית, הוא חוזר לעיר ב'; כל פעם שהוא מגיע לעיר, חוזר למכונית, וכו' וכו' עד שהמכונית מגיעה לעיר ב'. מה המרחק הכולל שהזבוב עובר? אפשר להתחיל להתעסק עם סדרות מתכנסות, אבל בואו נחשוב פשוט. כמה זמן ייקח למכונית להגיע מעיר א' לעיר ב'? שעתיים. זה אומר שהזבוב עף שעתיים במהירות 200 קמ"ש, ולכן עבר סה"כ 400 ק"מ.

עכשיו אם זורם לכם אתם יכולים לשאול מה זה אומר "ביצת קולומבוס". זה אומר "משהו ממש פשוט שכל אחד היה יכול לחשוב עליו, אבל אף אחד לא חשב עליו". מספרים שבאחת הארוחות אחרי שקולומבוס גילה את אמריקה, אחד הסועדים אמר לו "זאת לא בעיה למצוא את אמריקה, כל אחד היה יכול לעשות את זה." אז קולומבוס ביקש ממנו להעמיד ביצה על ראשה (יענו שהיא תהיה הפוכה). חשב חשב ולא הצליח, אז קולומבוס שם מלח על השולחן והצליח. סיפור שכזה :X

14. יש בעיר טורניר טניס. מתחילים לשחק N שחקנים. הטורניר מתנהל בצורה רגילה - משחקים בזוגות, המנצח בכל משחק עולה לשלב הבא, שוב מחלקים לזוגות, וחוזר חלילה, עד שיש מנצח. השאלה היא - כמה משחקים יהיו בסה"כ? שחקנים יש N, זה אנחנו יודעים. שלבים במשחק יש logN (לפי בסיס 2) [אני שמעתי עצים בינאריים??] אבל זה לא כמות המשחקים שיהיו. מי שממש אוהב מתימטיקה יכול גם פה להתחיל לשחק עם סכום סדרה הנדסית מתכנסת, אבל בואו נחשוב יותר פשוט. כמה שחקנים יש בהתחלה? N, אוקיי. כמה בסוף? 1. ז"א שכמה עפו בזמן המשחקים? N - 1 שחקנים. כמה שחקנים עפים כל משחק? בדיוק 1, ולכן היו חייבים להיות N - 1 משחקים. [=

15-16. לוח שחמט פשוט, 8X8. האם אפשר להניח אבני דומינו על הלוח? בטח, ואז יש 32 אבני דומינו. עכשיו נוציא שתי אבנים, מאותו אלכסון (כמו בשקופית 16). עכשיו האם אפשר למקם אבני דומינו על הלוח? תנו לחניכים לנסות קצת... סבבה. כמה משבצות יש עכשיו? 62. אם היינו ממקמים אבני דומינו, היו 31. כל אבן הייתה מונחת על משבצת אחת אדומה, ואחת צהובה - ואז זה אומר שיש 31 מכל צבע; אבל בלוח שעל השקופית יש 32 צהובות ו - 30 אדומות, ולכן אי-אפשר לשים אבני דומינו על כל הלוח, בוודאות. תבדקו.

בהצלחה! תיהנו נשמות =)

	- אנדרסון